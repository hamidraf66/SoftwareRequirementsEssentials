<!DOCTYPE html>
<html lang="fa-IR" >
<head>
	<title>ضروریات نیازمندی‌های نرم‌افزار</title>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" type="text/css" href="css/style.css" />
</head>
<body >
	<h1 class="heading">ضروریات نیازمندی‌های نرم‌افزار</h1>

	<ol>
		<li>ضروریات نیازمندی‌های نرم‌افزار</li>
		<li>گذاردن مبانی</li>
		<li>استخراج نیازمندی‌ها</li>
	</ol>

	<h2 class="heading">فصل سوم: استخراج نیازمندی‌ها</h2>
	<p>
		اولین گام در مواجهه با نیازمندی‌ها به دست آوردن آنهاست. گاهی از عبارت "جمع‌آوری نیازمندی‌ها" استفاده می‌شود که در واقع یک فرآیند جمع‌آوری ساده است. 
		نیازمندی‌ها در ذهن افراد وجود دارد و تحلیل‌گر کسب و کار به سختی می‌تواند به آن دسترسی داشته باشد. این جمع‌آوری اصلا ساده نیست. در واقع، ذینفعان با تکه‌های تصادفی از اطلاعات شروع می‌کنند
		که معمولا ناشی از نارضایتی آن‌‌ها از سیستم فعلی، بخش‌هایی از کارکردهای مورد انتظار، برخی وظایف که باید انجام دهند، بخش‌های مهمی از اطلاعات و ایده‌هایی در مورد صفحه نمایش باید چه شکلی باشد.
	</p>
	<p>
		استخراج نیازمندی‌‌ها عبارت بهتری برای این فعالیت پایه‌ای است. استخراج به معنای بیرون کشیدن با بیرون آوردن چیزی است به خصوص چیزی که پنهان یا نهفته باشد. در واقع استخراج مستلزم تلاش و مهارت است و این مهارتی است که تحلیل گر کسب و کار باید داشته باشد. 
		استخراج نیازمندی‌ها شامل جمع‌آوری می‌شود اما شامل اکتشاف، کاوش و ابتکار نیز می‌شود. تحلیل‌گر کسب و کار این سفر را هدایت می‌کند و با ذینفعان مختلف همکاری می‌کند تا مسئله را بفهمد و سپس یک راه حل رضایت‌بخش ارائه دهد.
		تحلیل‌گر کسب و کار به دنبال نیازمندی‌های بالقوه از منابع مختلفی است که شامل موارد زیر می‌شود:
		<ul>
			<li>نمایندگان کاربران و بسیاری از ذینفعان دیگر</li>
			<li>اسناد در مورد فرآیندهای کسب و کار، سیستم‌های فعلی، و محصولات رقیب</li>
			<li>قوانین، مقررات، و سیاست‌های تجاری</li>
			<li>سیستم‌های موجود، که ممکن است مستند باشند یا نباشند</li>
			<li>گزارش مشکلات کاربر، سوابق میز کمک، و کارکنان پشتیبانی</li>
		</ul>
	</p>
	<p>
		یک تحلیل‌گر کسب و کار با تجربه از تکنیک های متعدد برای استخراج استفاده می کند و ابزار مناسب را برای هر موقعیت انتخاب می کند. 
		عواملی که در انتخاب روش‌های استخراج باید در نظر گرفته شوند شامل موارد زیر است: انواع اطلاعات مورد نیاز، چه کسی این اطلاعات را دارد، آن افراد در کجا قرار دارند و در دسترس بودن آنها. 
		و تلاش مورد نیاز برای این روش، بودجه و زمان موجود؛ مدل چرخه عمر تیم توسعه و فرهنگ سازمان‌های در حال توسعه و مشتری
	</p>
	<p>
		این کتاب روش‌های مختلف استخراج را با جزئیات توضیح نمی‌دهد. جدول 3.1 لیست برخی از روش‌های رایج استخراج نیازمندی‌ها و شرکت‌کنندگان هر یک را نمایش می‌دهد.
	</p>
	
	<table cellspacing="10" cellpadding="5" border="1" class="center">
		<caption>جدول 3.1 برخی از تکنیک‌های رایج استخراج نیازمندی‌ها</caption>
		<tr>	
			<th>شرکت‌کنندگان</th>
			<th>فعالیت‌ها</th>
		</tr>	
		<tr>	
			<td>تحلیلگر کسب و کار</td>
			<td>
				<ul>
					<li>تحلیل سند</li>
					<li>تحلیل فرآیند و محصول موجود</li>
					<li>تحلیل رابط کابری سیستم</li>
					<li>تحلیل رابط کاربری کاربر</li>
					<li>تحلیل و داده‌کاوی</li>
				</ul>
			</td>
		</tr>	
		<tr>	
			<td>ذینفعان و تحلیلگر کسب و کار</td>
			<td>
				<ul>
					<li>ورکشاپ‌های گروهی تسهیل‌شده</li>
					<li>تحلیل سناریو</li>
					<li>مشاهده کاربران در کار</li>
					<li>مدل کردن فرآیند</li>
					<li>گروه‌های تمرکز</li>
					<li>طوفان فکری</li>
					<li>نگاشت ذهن</li>
					<li>پروتوتایپ کردن</li>
					<li>ابزارهای همکاری مانند ویکی‌ها و انجمن‌های بحث</li>
					<li>مرورها و پرسشنامه‌ها</li>
				</ul>
			</td>
		</tr>	
	</table>
	<p>
		این فصل چهار تمرین اصلی را توصیف می کند که به ویژه برای استخراج الزامات عملکردی و غیر عملکردی ارزشمند هستند:
		<ul style="list-style-type:none;">
			<li>تمرین شماره 6: درک کنید که کاربران باید با راه حل پیبشنهادی چه کاری انجام دهند</li>
			<li>تمرین شماره 7: رویدادها و پاسخ‌ها را شناسایی کنید.</li>
			<li>تمرین شماره 8: مفاهیم و روابط داده را ارزیابی کنید.</li>
			<li>تمرین شماره 9: ویژگی‌های کیفی را استخراج و ارزیابی کنید.</li>
		</ul>	
	</p>
	<hr>
	<h3>تمرین 6: درک کنید که کاربران باید با راه حل پیشنهادی چه کاری انجام دهند.</h3>
	<p>
		اگر یک جلسه استخراج نیازمندی‌ها در مورد یک سیستم اطلاعاتی جدید با تعدادی از کاربران برگزار می‌کردید، فکر می‌کنید کدام یک از این سؤالات بیشترین خروجی را به همراه داشت؟
		<ul>
			<li>چه چیزی می‌خواهید؟</li>
			<li>نیازمندی‌های شما چیست؟</li>
			<li>از سیستم انتظار دارید چه کاری انجام دهند؟</li>
			<li>دوست دارید چه ویژگی‌هایی در سیستم مشاهده شود؟</li>
			<li>نیاز دارید که با راه حل چه کاری انجام دهید؟</li>
		</ul>
	</p>
	<p>
		ما طرفدار سوال آخر هستیم. در حالی که چهار سوال اول می‌تواند نقطه شروع خوبی برای پرسیدن اینکه چرا یک ذینفع آن چیزها را لازم دارد فراهم کند، 
		همه آنها در مورد راه‌حل پرس و جو می‌کنند، نه مشکلات یا اهداف کاربر. 
		تمرکز بر ویژگی‌ها می‌تواند تیم را به سمت پیاده‌سازی عملکرد ناقص سوق دهد که به کاربران اجازه نمی‌دهد همه کارهایی را که می‌خواهند انجام دهند. 
		طرز فکر ویژگی محور همچنین می تواند منجر به پیاده‌سازی عملکردهایی شود که ایده خوبی به نظر می رسد اما استفاده نمی شود زیرا مستقیماً به وظایف کاربر مربوط نمی‌شود. 
		صرف نظر از رویکرد توسعه‌ای که دارید، اگر نمی‌دانید کاربران باید با ویژگی‌هایی که درخواست می‌کنند چه کار کنند، ممکن است محصولی را منتشر کنید که باید بعداً آن را تغییر دهید.
	</p>
	<p>
		یک نمونه از محدودیت‌های پرسش‌های استنباط که بر راه‌حل تمرکز دارند در ادامه بیان شده است. یک شرکت یک کارگاه یک روزه با حدود شصت شرکت کننده برای ایده پردازی در مورد یک محصول تجاری جدید بزرگ برگزار کرد.
		آن‌ها خروجی شش زیر گروه خود را با هم منگنه کردند و آن را مشخصات نیازمندی‌ها نامیدند. اما این در واقع مخلوطی بود از بخش‌های عملکردی، توضیحات ویژگی‌ها، وظایف کاربر و انتظارات عملکردی، همراه با اطلاعات اضافی بود
		که همگی بدون هیچ ساختار یا سازمانی با هم ترکیب شده بودند. درخواست از افراد برای تصور آنچه که می‌خواهند در محصول جدید ببینند، دانش قابل اقدامی از نیازمندی‌های را تولید نمی‌کند. بعد از این کارگاه به کارهای بیشتری برای توسعه نیازمندی ها نیاز بود.
	</p>
	<h4>تمرکز بر کاربرد</h4>
	<p>
		سوال "نیاز دارید که با راه حل چه کاری انجام دهید؟" گشایشی موثرتر برای بحث در مورد نیازمندی‌ است. 
		با درک آنچه که کاربران نیاز دارند انجام دهند، تحلیل‌گر کسب و کار می‌تواند مسئله را به اینکه دقیقا چه عملکردی نیاز داریم محدود کند. 
		رویکرد استفاده محور این احتمال را بیشتر می‌کند که راه‌حل پیشنهادی نیازهای کاربر را برآورده کند و قابلیت‌های لازم را بدون هدر دادن تلاش برای توسعه ویژگی‌های غیر ضروری ارائه دهد. 
	</p>
	<p>
		داستان‌های کاربر، سناریوها و مورد‌های کاربرد، تفسیرهای مختلف از یک موضوع مشترک هستند: درخواست از کاربران برای توصیف تعاملی که با یک سیستم نرم‌افزاری یا یک کسب‌وکار برای دستیابی به هدف مورد نظر دارند.
		این توضیحات از اهداف کاربر و تعاملاتی که منجر به دستیابی به آنها می شود، نیازمندی‌های کاربر را تشکیل می‌دهد. نیازمندی‌های کاربر در بخش میانی مدل اطلاعات نیازمندی‌ها در شکل 1.1 نمایش داده می‌شود، که در شکل 3.1 باز تولید شده است.
		نیازمندی‌های کاربر باید با اهداف کسب و کار و سند چشم انداز و محدوده هماهنگ باشد و به حل یک مشکل کسب و کاری شناسایی شده کمک کند.

		<figure class="center">
  			<img src="Images/3-1.png" width="300" class="centerImage">
  			<figcaption>شکل 3.1 نیازمندی‌های کاربر بین نیازمندی‌های کسب و کار و نیازمندی‌های راه حل قرار می‌گیرد.</figcaption>
		</figure>
	</p>

	<h4>استخراج نیازمندی‌های کاربر</h4>
	<p>
		یک شخص برنامه را برای استفاده از یک ویژگی خاص راه اندازی نمی کند بلکه آن را راه‌اندازی می‌کنند تا کاری انجام دهند.
		برای کاربران دشوار است که "نیازهای" خود را بیان کنند، اما آنها به راحتی می‌توانند نحوه انجام یک فعالیت تجاری را توصیف کنند.
		در طول یک بحث استخراج، تحلیلگر کسب و کار ممکن است از نماینده کاربر بپرسد: "لطفا یک رویه‌ کاری را که ممکن است با محصولی که در مورد آن صحبت می کنیم، داشته باشید، شرح دهید.
		،سعی می‌کنید چه چیزی را انجام دهید؟ تصور می‌کنید گفتگوی شما با سیستم چگونه پیش می‌رود؟ توضیحی از یک جلسه تعاملی مانند این <b>سناریو</b> نامیده می شود.
	</p>
	<p>
		سناریو دنباله‌ای از مراحل را مشخص می‌کند که یک وظیفه را برای دستیابی به یک هدف خاص تعریف می‌کند.
		هنگامی که از یک کاربر می‌خواهید سناریویی را توصیف کند، معمولا با معمولی‌ترین یا مکرر‌ترین فعالیتی که انجام می‌دهد شروع می‌کند.
		گاهی اوقات به این جریان عادی، جریان اصلی Mian Flow، سناریوی اصلی موفقیت یا مسیر شاد می‌گویند.
		از آن سناریوی اولیه، تحلیل‌گر کسب و کار و کاربر می‌توانند سناریوها (جریان‌ها)ی جایگزین را کشف کنند،
		تغییراتی که منجر به یک نتیجه موفقیت‌آمیز نیز می‌شود. 
		آنها همچنین می‌توانند در مورد استثنائات و شرایط احتمالی که می‌تواند از پایان موفقیت آمیز یک سناریو جلوگیری کند، بحث کنند.
	</p>
	<p>
		یک راه موثر برای سازماندهی این سناریوهای مرتبط استفاده از قالب <b>مورد کاربرد</b> است .
		یک مورد کاربرد تمام این اطلاعات را بر اساس یک الگو ساختار می‌دهد که در بخش بعدی توضیح داده شده است.
		تکنیک مورد مورد کاربرد به تیم کمک می‌کند تا انبوه اطلاعات نیازمندی‌های را که هر سیستم قابل توجهی شامل آن است، به دست آورد و سازماندهی کند.
		اگر یک شرکت کننده در استخراج نیازمندی‌ها بگوید "من می خواهم کاری انجام دهم" یا "من باید بتوانم کاری انجام دهم"، "انجام دادن کار" احتمالا یک مورد کاربرد خواهد بود.
	</p>
	<p>
		کلاس‌های مختلف کاربر، موارد کاربارد متفاوتی خواهند داشت، آن‌ها نیاز دارند کارهای متفاوتی با راه حل انجام دهند.
		به همین دلیل ایده خوبی است که فعالیت‌های استخراج گروهی را با اعضای هر کلاس کاربر به طور جداگانه انجام دهید.
		به عنوان مثال، جدول 3.2 چند مورد کاربرد را برای هر یک از کلاس‌های کاربری که قبلا برای پلت فرضی Speeak-Out.biz در تمرین #4، "شناسایی و مشخص کردن ذینفعان" نامگذاری شده است، فهرست می کند.
	</p>

	<table cellspacing="10" cellpadding="5" border="1" class="center">
		<caption>جدول 3.1 برخی از موارد کاربرد برای کلاس‌های کاربری مختلف Speak-Out.biz</caption>
		<tr>	
			<th>کلاس کاربر</th>
			<th>مورد‌های کاربرد</th>
		</tr>	
		<tr>	
			<td>نویسنده</td>
			<td>
				<ul style="list-style-type:none;">
					<li>نسخه اولیه مقاله</li>
					<li>ویرایش مقاله</li>
					<li>انتشار مقاله</li>
					<li>ارسال مقاله برای انتشارات</li>
					<li>مشاهده آمار مقاله‌</li>
				</ul>
			</td>
		</tr>	
		<tr>	
			<td>خواننده</td>
			<td>
				<ul style="list-style-type:none;">
					<li>خواندن یک مقاله</li>
					<li>نظر دادن در مورد یک مقاله</li>
					<li>مشترک یک نویسنده شدن</li>
				</ul>
			</td>
		</tr>
		<tr>
			<td>ویراستار انتشارات</td>
			<td>
				<ul style="list-style-type:none;">
					<li>ایجاد یک انتشارات جدید</li>
					<li>پذیرفتن یا رد کردن یک مقاله ارسال شده</li>
				</ul>
			</td>
		</tr>
		<tr>
			<td>مدیر</td>
			<td>
				<ul style="list-style-type:none;">
					<li>پاسخ‌دادن به یک نویسنده</li>
					<li>پاسخ به شکایت یک خواننده</li>
					<li>تعلیق کردن حساب کاربری یک نویسنده</li>
				</ul>
			</td>
		</tr>
	</table>

	<p>
		نام هر مورد کاربرد یک عبارت دقیق است که به وضوح هدف کاربر، خروجی ارزشی که کاربر می‌خواهد به آن دست یابد را نشان می دهد.
		توجه داشته باشید که تمام موارد کاربرد جدول 3.2 با یک فعل عملی قطعی شروع می‌شود. این یک قرارداد استاندارد نامگذاری مورد کاربرد است.
	</p>
	<p>
		پروژه‌های چابک معمولا به داستان‌های کاربر به عنوان تکنیکی برای بحث در مورد قابلیت‌های سیستم متکی هستند.
		یک داستان کاربر، عملکردی را توصیف می‌کند که برای کاربر یا خریدار سیستم یا نرم افزار ارزشمند خواهد بود.
		یک داستان کاربر به صورت عمدی مختصر است، نقطه شروعی برای کاوش بیشتر در جزئیات آن تا توسعه‌دهندگان بتوانند به اندازه کافی برای پیاده‌سازی داستان اطلاعات کسب کنند.
		داستان‌های کاربر با یک الگوی ساده مطابقت دارند، مانند این مورد:
	</p>
	<blockquote>
		به عنوان یک "نوع کاربر"، من می‌خواهم "کارهایی را انجام دهم" تا بتوانم "به هدفی برسم". 
	</blockquote>
	<p>
				داستان‌هایی که به جای تمرکز بر عملکرد سیستم، بر روی کارهایی که کاربران باید با راه حل انجام دهند، تمرکز می‌کنند، می‌توانند هدف کاوش نیازهای استفاده محور را برآورده کنند.
		در اینجا یک داستان کاربری وجود دارد که ممکن است از یک نویسنده Speak-Out.biz بشنویم:
	</p>
	<blockquote>
		به عنوان یک نویسنده، می خواهم آمار بازدید از صفحه مقالات منتشر شده خود را مشاهده کنم تا بتوانم ببینم خوانندگان من از کدام موضوعات بیشتر لذت می برند.
	</blockquote>
	<p>
		این داستان بخشی از عملکرد مورد کاربرد "مشاهده آمار مقاله" که در جدول 3.2 برای کلاس کاربر نویسنده نشان داده شده است، را بیان می‌کند.
		قالب داستان کاربر مزایای نامگذاری کلاس کاربر و توصیف هدف را ارائه می‌دهد.
		این اطلاعات در مشخصات مورد کاربرد ظاهر می‌شود، اما دیدن آن به این شکل مفید است.
	</p>
	<p>
				بحث های زیادی در مورد اینکه آیا موردهای کاربرد برای توسعه چابک مناسب یا حتی مجاز هستند یا خیر، وجود دارد.
		اینجا جایی برای تکرار این بحث‌ها نیست، اما پاسخ کوتاه این است: مورد کاربرد مناسب و مجاز هستند.
		هم موردهای کاربرد و هم داستان‌های کاربر مزایا و محدودیت‌های خود را دارند.
		از هر دو می‌توان برای کشف آنچه کاربران نیاز دارند با راه حل انجام دهند استفاده کرد.
	</p>
	<p>
		یکی از چالش های تحلیل‌گر کسب و کار بررسی یک سناریوی خاص است که یک usage session را توصیف می کند و در نظر گرفتن نحوه تعمیم آن برای در بر گرفتن گروهی از سناریوهای منطقی مرتبط است.
		یعنی تحلیل‌گر کسب و کار مقیاس انتزاع را از یک سناریوی خاص به یک مورد کاربرد عمومی‌تر منتقل می‌کند.
		به طور مشابه، تحلیل‌گر کسب و کار در یک پروژه چابک ممکن است ببیند که مجموعه‌ای از داستان‌های کاربر مرتبط را می‌توان به یک Epic بزرگتر تعمیم داد که باید در چندین iteration پیاده‌سازی شود.
	</p>
	<p>
				در زمان‌های دیگر، شرکت‌کنندگان در استخراج ممکن است با یک توضیحات استفاده پیچیده شروع کنند که تحلیلگر کسب و کار متوجه می‌شود باید به چندین مورد کاربرد تقسیم شود.
		این موارد کاربرد جداشده اغلب می‌توانند به طور مستقل پیاده‌سازی و اجرا شوند، اگرچه ممکن است چندین مورد را بتوان در حین اجرا برای انجام یک کار بزرگتر به هم متصل کرد.
		در یک پروژه چابک، یک داستان کاربری که برای پیاده‌سازی در یک تکرار بسیار بزرگ است، به چندین داستان کوچکتر تقسیم می‌شود.
		حرکت بین سطوح انتزاعی مانند این بخشی طبیعی از کاوش در نیازمندی‌‌های کاربر است.
	</p>
	<p>
				موردهای کاربرد، تفکر از بالا به پایین را تسهیل می‌کند، سناریوهای متعدد را توصیف می‌کند و جزئیات تعاملات کاربر و سیستم را مشخص می‌کند.
		موردهای کاربرد زمینه‌ای را برای سازماندهی اطلاعات مرتبط فراهم می‌کند.
		Epicها یک عملکرد مشابه از بالا به پایین را در پروژه‌های چابک انجام می‌دهند.
		داستان‌های کاربر اهداف کوچکتر کاربر یا بخش‌هایی از عملکرد سیستم را بدون جزئیات زیاد توصیف می‌کنند.
		داستان‌های کاربر به طور کلی کوچکتر از موردهای کاربرد هستند و برش هایی از عملکردها را توصیف می‌کنند که می‌توانند در یک تکرار توسعه پیاده‌سازی شوند.
		داستان‌های کاربری مرتبط را می‌توان با هم گروه‌بندی کرد و در یک مورد کاربرد مناسب یا یک Epic بیان نمود.
		هر رویکردی می تواند موثر باشد - موردهای کاربرد یا داستان‌های کاربر، از بالا به پایین یا پایین به بالا - به شرطی که تمرکز بر روی استفاده باقی بماند.
	</p>

	<br />


<a href="https://hamidrezaakbarfakhrabadi.website2.me/" target=_blank">
<p>حمیدرضا اکبرفخرآبادی</p>
<img src="me.jpg" alt="Hamid" title="حمیدرضا اکبرفخرآبادی"  width="400" height="300"  /> 
</a>
</p>
<a href="https://www.systemgroup.net/" target="_blank">همکاران سیستم</a>

</body>
</html>
